# -*- mode: mandoku-view; -*-
#+TITLE: 兼濟堂文集
#+DATE: 2015-08-25 00:28:34.326647
#+PROPERTY: ID KR4f0015
#+PROPERTY: BASEEDITION WYG    
#+PROPERTY: JUAN 卷十九
<pb:KR4f0015_WYG_019-1a>¶
欽定四庫全書¶
　兼濟堂文集巻十九¶
　　　　　　　　　　　　大學士魏裔介撰¶
　五言律¶
　　園居即事¶
為園依堞雉蒼鬱亦羣山霞帯秋光淨雲收野鶴還移¶
花遮曲逕激水下松關酒史茶經外吾生聊復閒¶
　　其二¶
<pb:KR4f0015_WYG_019-1b>¶
小築樂餘年此生聊可寄崇臺映赤霞芳沼蘿青芰率¶
爾壺觴閒澹然丘壑致余非灌園人不廢於陵意¶
　　九日集樸園¶
萬古重陽日人生向此過愁催雙鬂短青入一園多遥¶
岫懸高雉平橋綴晩荷菊觴頻喚取遮莫醉顔酡¶
　　其二¶
移樽登小閣雲物晩來清烟外霜砧落霜前白鴈横寒¶
山吞暮日流水匝孤城登眺悲今古長吟頼友生¶
<pb:KR4f0015_WYG_019-2a>¶
　　戊子典試山西獲鹿道中過漢淮陰侯祠¶
望望行將夕孤城起暮烟沙深遲倦馬野濶響孤蟬鬼¶
哭韓侯廟雲崩背水川明朝九曲路叱馭莫迍邅¶
　　其二¶
大漢承天運偉哉命世才土門赤幟出河朔陣雲開相¶
背豈君意假王是禍胎未央鐘室血憤懣有餘哀¶
　　其三¶
咄咄蒯通計豈知烈士行秘謀羞綘灌武略失良平漢¶
<pb:KR4f0015_WYG_019-2b>¶
世無茅土中原幾戰爭拜瞻遺像肅古廟近荒城¶
　　其四¶
舍人書不載告變豈無欺赤族酬龍凖扁舟媿子皮竒¶
兵吞趙魏古屋泣熊羆吕雉誠多詐空令漂母悲¶
　　井陘西瞻白面將軍祠而嘆之¶
漢軍輕轉戰天數豈能争身死井陘口人傳白面名亂¶
山堆落日古木竄寒鼪可恨左車子區區尚戀生(趙將/也與)¶
(韓信戰死土人/祀之無姓名)¶
<pb:KR4f0015_WYG_019-3a>¶
　　送友人南歸¶
山色猶如晉遊人欲向呉輕鰷浮淺渚髙鳥下平蕪澹¶
澹秋雲沒荒荒白日徂亂峰戴古驛征馬正踟蹰¶
　　送董良合罷歸¶
懷君非以禄歸去豈夷猶楚水春烟暖呉山翠色稠歌¶
詩空正始採藥問丹丘好息垂天翼扶搖萬里游¶
　　金魚池上¶
晴日遊芳沼凭欄歌有臺錦鱗冲小艇幽鳥哢疎槐山¶
<pb:KR4f0015_WYG_019-3b>¶
逺雲常沒堤平水自迴憂時空灑淚對酒欲停杯¶
　　榆庄¶
逐隊豈吾願尋幽事事嘉春寒蜂䕶蜜地僻鳥棲花落¶
日山粧靚孤村烟縷斜欵扉有野客白酒向鄰賖¶
　　霜露變嵗云暮耳目所觸無非凄切音容之遺每¶
　　　形夢寐枕上率成不覺其哀¶
薄宦嗟身世升沈未敢羣已甘違畫省終愧隠江濆紙¶
上逢青眼夢中望白雲髙寒兼永夜先覺曉鐘聞¶
<pb:KR4f0015_WYG_019-4a>¶
　　其二¶
怙恃悲雙失凄涼獨此身飄風拂素枕孤月冷松筠尚¶
媿臯魚死徒傷孫綽神嗟哉乘化者松梓自為鄰¶
　　懷梁昭性村居¶
下帷非好隱萬巻擁竒書夢草能華筆然藜自照廬滹¶
水殘虹歛秋風白鴈疎停橈訪戴者幽興欲同居¶
　　其二¶
君有桃源意溪流自可尋山開懷葛地人尚鹿麋心秋¶
<pb:KR4f0015_WYG_019-4b>¶
晩収粱稻婦賢供織紝空園無一事明月伴孤斟¶
　　其三¶
習静依秋野髙人養跡深暝雲歸草舍曙色耀髙林雨¶
霽蔬堪摘庭閒鳥自吟擕琴思一造共醉桔橰陰¶
　　其四¶
曠野能収道况逢琴瑟秋山雲不作雨浦水亦生愁竒¶
字窮三易髙懷隘九州花間無日課晏起尚科頭¶
　　送劉淇瞻侍御歸葬¶
<pb:KR4f0015_WYG_019-5a>¶
契濶情何限啣哀腸斷時因君風木感切我蔚蒿思望¶
望丹旌逺行行白馬嘶永懷他日夢應在坯山陲¶
　　過新樂觀伏羲臺浴兒池¶
萬古真元氣常鍾至聖身龍圖開道奥鳥跡佑斯人野¶
色空池綠荒臺晩樹春遺經有卦象俯仰盡經綸¶
　　過定興拜楊椒山墓¶
何世無龍比哀君王佐姿孤墳留易水碧血黯荒祠正¶
氣無今古招魂有嵗時白溝舊戰壘樵徑野風吹¶
<pb:KR4f0015_WYG_019-5b>¶
　　孫平侯柴東巡邀飲别館雨中春樹煙際村莊園¶
　　　林僅二里有江湖萬千之象¶
清曠來風雨寒塘欲醉漚翠㣲封古寺紅逺障飛樓暝¶
色春城晩清言方丈幽因思淮北日天際掛歸舟¶
　　苦雨自省垣歸邸¶
彼蒼不可問積雨漫長空萬竈浮烟杳層城御液通水¶
衣縁壁上野鶩起庭中左掖歸來晩憂懷賦草蟲¶
　　過傅掌靁太史曉園¶
<pb:KR4f0015_WYG_019-6a>¶
自有滄洲意蕭然三徑清藉花能醉客坐樹不妨鶯著¶
述淹風雨交遊念死生濁醪君不惜一晤一囘酲¶
　　送李光宸給諫終養¶
君奉髙堂去白雲歸路長瓦橋漫野水花嶼度春光青¶
𤨏桐陰寂皂嚢諫草藏容城居最近著述莫相忘(瓦橋/花嶼)¶
(皆在/上谷)¶
　　東友人¶
天地欃槍滿山河景物移丹鷄盟石友柿葉寫新詩道¶
<pb:KR4f0015_WYG_019-6b>¶
以遲能重書因悟轉疑中原髙戰伐運甓是吾師¶
　　雪後懷環極魏都諫¶
世事榮枯見人情陵谷紛青山久念我白雪尚慙君曝¶
背分朝旭書灰共夜分灞橋何處是髙卧惜離羣¶
　　寄髙温如官蜀閬中令¶
來往三巴路王程計幾千干戈依戰壘涕泪見人烟白¶
日烏鳶聚髙原豺虎眠家書三月少秋月正孤懸¶
　　送辯若弟歸里¶
<pb:KR4f0015_WYG_019-7a>¶
薄俗恥髙隱歸與竟若何寒雲起涿鹿秋色滿滹沱執¶
手聲中淚離觴醉復歌乘時方努力中嵗易蹉跎¶
　　其二¶
梁鴻入越日季子遊燕時為客誰青眼還家是白眉分¶
金何足語樹徳莫如滋尚媿姜家被搖搖念故籬¶
　　送張東山年兄叅藩江寧¶
雪裏驚分手離筵一放歌呉江楓色冷燕岫暮雲多詩¶
巻應常寄松風夢自過六朝餘勝跡北眺盡寒波¶
<pb:KR4f0015_WYG_019-7b>¶
　　送申鳬盟歸干平¶
結茅洺水上韻骨自珊珊縫掖驚皇甫噫歌避伯鸞詩¶
名燕市噪樽酒夜燈寒白雪空山裏何人歌猗蘭¶
　　春日憶山中園林寄諸弟¶
雪霽長安道風吹遊子顔髙齋春不暖獨卧夢常閒古¶
樹棲寒鳥白雲鎻故山同胞應念我何處下松闗¶
　　燕九節同猶龍諸友遊白雲觀¶
寥落白雲觀人傳太極宫古碑餘贔屭至道是崆峒蕉¶
<pb:KR4f0015_WYG_019-8a>¶
鹿成今古亡羊有異同狂歌吾軰在懸解問天公¶
　　其二¶
薄暮思無已登髙覽廢城徘徊今日事慷慨古人情寺¶
挾雙峯起雲留片雪明還丹如可就禽尚願同行¶
　　其三¶
為愛春陽好逶迤傍水隈臨觴飛鳥過趺坐野雲開諸¶
岫紛相接仙人去不來欲尋真樂事莫遣鬂毛催¶
　　其四¶
<pb:KR4f0015_WYG_019-8b>¶
㝠心求靜者一徑入雲烟雪霽峯巒曉天髙堞雉懸華¶
池一井現金液幾人傳惆悵白雲事聮鑣日暮還¶
　　其五¶
冉冉雲中起先生不可留扶笻凌海嶽脱屣視王侯瑶¶
草壺中覔𤣥珠象外求只今慿弔處惟有晩山稠¶
　　送喬文衣歸里¶
愛爾悲歌士官卑志不違聞鷄提劔舞秉燭惜花飛春¶
促燕山月青歸泜上薇著書滿石室伯玉正知非¶
<pb:KR4f0015_WYG_019-9a>¶
　　送王康侯歸癭陶時考中翰失意¶
同學登樞要君成汗漫遊世方輕鸑鷟吾自重驊騮春¶
草斜陽路荒原野渡舟潜夫遺論在仰止足藏修¶
　　送宫紫𤣥歸廣陵¶
秋盡寒山出旅人不可留劔光衝暮雨霜氣泠征裘薊¶
北黄金貴淮南桂樹幽送君從此始濯足大江流¶
　　其二¶
出處闗千古君歸意若何酒徒燕市散海色廣陵多世¶
<pb:KR4f0015_WYG_019-9b>¶
事憐芻狗吾生愛薜蘿草堂春雨足蒔藥養天和¶
　　淇瞻劉年丈邀集徐園同猶龍太史青嶠給諫即¶
　　　賦¶
兩度尋幽勝開筵對晩霞驚灘集網罟秋燕過蒹葭堞¶
雉悲今古笙歌沸草花談心終不倦愁聽暮吹笳¶
　　其二¶
縱下憂時淚何妨醉碧岑虛檐侵鳥道危檻迫濤音晩¶
水斜陽照髙城岸桞陰忽驚雙鬂老燒燭共長吟¶
<pb:KR4f0015_WYG_019-10a>¶
　　咏螢(記言螢處晦而明有君子之道故詩中及之/)¶
熠燿乘良候因風掛夕扉自憐身𣺌𣺌敢羨鳥飛飛向¶
月光偏杳依花氣更㣲秋來雷雨急何處掩清輝¶
　　其二¶
入室復依檐凌空不碍簾偏宜秋徑澹豈愛暑風炎髙¶
下疑星墜參差畏露霑孤光甘一燭不敢効幽潛¶
　　送楊猶龍年丈赴晉臬¶
十載稱良友胡為四牡騑無言何用贈有淚欲同揮出¶
<pb:KR4f0015_WYG_019-10b>¶
處既如此文章寧遂㣲芳名各自保庶其芰荷衣¶
　　送友人白青玉歸¶
故園一片月相照共生平儉嵗無憂色山田惟力耕床¶
頭留舊釀世事盡浮名余亦明年去閒看春草生¶
　　丙申清明日同白方玉蔡著雍兒勷游祖氏園亭¶
　　　遂至萬泉寺(祖氏者將軍大壽也其園右安門/外)¶
倦眼宜春放青青任馬蹄名花發石岸新水漲前溪虛¶
閣清風入梵居古樹齊尋源好䇿杖猶欲過橋西¶
<pb:KR4f0015_WYG_019-11a>¶
　　追送田髴淵¶
數日勞鞅掌悵然君逺行飛蝗殘晩稼積雨黯秋城前¶
路龜山蔽孤舟呉月并華屋有醴酒誰與聽啼鶯¶
　　讀吕新吾先生遺傳寄減之年丈(新吾諱坤萬厯/朝進士官至少)¶
　　　(司冦所著甚富有呻吟語等書蓋白沙甘泉之/伯仲)¶
大道亡羊久茫茫孰與尋哲人起往代遺像肅秋陰白¶
日光明氣名山風雨心況隨蘭譜後鐘吕遡遺音¶
　　送髙念東請告歸里¶
<pb:KR4f0015_WYG_019-11b>¶
澹然無世慮秋雨茂陵人偶爾華簮脱何妨藥裹親青¶
山好曵杖新月漫埀綸舊有丹丘侣應同臥草茵¶
　　贈殷伯巖¶
　　　(伯巖鷄澤人曽為睢寧令棄官歸與楊猶龍友/又與白涵三講求性命之學遊五岳名山能詩)¶
　　　(戊戍秋至都即旋/余賦此追贈之)¶
不作淮南令歸來事桔橰名山多杖履田舍有風騷爽¶
氣虬鬚動清言河漢髙卜鄰已有願終共隠蓬蒿¶
　　寄梁昭性¶
<pb:KR4f0015_WYG_019-12a>¶
爾汝當年契于今情倍殷髙齋留舊墨春桞寄停雲朗¶
照何時醉清心得妙聞平生燕趙客慷慨惜離羣¶
　　贈彭士報¶
博雅稱彭子追隨已數年賦成梁苑雪丹鍊玉芝田酷¶
愛猶龍氏更酣蕉鹿眠忘形真老友不受世人憐¶
　　冬日飲半齋即賦¶
斗室春生暖雪餘晴色多髙談消塊壘美酒憶滹沱調¶
饌添新味臨池存舊鵝嚴城猶未禁乘月到烟蘿¶
<pb:KR4f0015_WYG_019-12b>¶
　　其二¶
言念蓴羔美君恩未可違故人相對飲明月照烏飛雪¶
色歸青鬂梅花發舊幃明年更有約火樹燦春衣¶
　　追送趙友沂中翰¶
鞅掌真多事蹉跎媿玉山名文華日月孝節動鄉闗湘¶
水孤㠶濶廣陵舊業閒連城知國寳大雅佇君還¶
　　送許傅巖請告歸里¶
直節中朝著兵機閫外聞息心甘入道掛席已離羣詩¶
<pb:KR4f0015_WYG_019-13a>¶
老浣花法才髙月旦分百泉多隱逸懷古共慇慇¶
　　談及孫北海著書¶
鄗上家聲舊江干意氣真元黄悲往事水火嘆生民靜¶
色來三徑髙談動四鄰著書有北海猶欲裛清塵¶
　　曬甲石(在山澗側/)¶
親見隋煬事征遼又復然憫忠焚戰骨掛甲向山顛流¶
水今猶古白雲去不還士人三兩軰艶說大唐年¶
　　寄呉梅村中允(時得二子/)¶
<pb:KR4f0015_WYG_019-13b>¶
三年别海上憶爾望金臺弓鼎軒皇去山河庾信哀桃¶
花存舊譜梅影漾新懷再索雙珠樹欣覘吐鳯才¶
　　喜田髴淵至都¶
占斷烟霞處復來燕市遊絃歌空有待松菊已無愁亭¶
敞延虛月詩窮共敝裘相期干載秘不是為封侯¶
　　贈孫北海少宰¶
當代純心者如公有幾人蘭亭得秘蹟伊洛是功臣花¶
發吟晴日忩虚度晩春邵年能入室快見闢荆榛¶
<pb:KR4f0015_WYG_019-14a>¶
　　庭前柑子花開步田髴淵韻¶
漕輓依航至移來錦石傍白花紛自喜野色動㣲涼黄¶
待東籬菊清分别院香晩霞人醉後猶憶故林霜¶
　　柴塲中賃地搆堂曰如野作亭曰片雲每於公退¶
　　　晩涼嘯咏其間¶
避人城小築彷彿似山家仄徑偏宜石疎&KR0905;不厭花夜¶
談得老友汲井煑新茶綠野他年事誰云此興賖¶
　　送王成公歸江寧¶
<pb:KR4f0015_WYG_019-14b>¶
春日買歸舟髙齋雪夜留雲山從此逺書劔幾畨愁嶼¶
舫聞佳話秦淮擬勝遊他年相憶處明月照蘆溝¶
　　懷太倉張無近掌科¶
梧掖曾聮袂直言天下聞酣歌燕市酒獨卧洞庭雲教¶
子修鸞翮著書尊典墳風流知未歇數載惜離羣¶
　　戊申九日邀曹峨眉遊祖園並餞¶
澄懷逢菊節挈友上湖亭曲愛花間度山憐雨後青閒¶
雲栖古堞睡鴨隱深汀暫掛江㠶去寧甘作客星¶
<pb:KR4f0015_WYG_019-15a>¶
　　寄桃源令舍弟裔訥¶
近得桃源信舊河水漸通一官如垤蟻百里盡哀鴻鍤¶
畚囘天意殷憂動聖躬好將循卓蹟嫓美古人功¶
　　玉簮花皓潔色如凝脂花品之嘉者喜植于陰地¶
　　　日炙之則萎黃矣辛亥夏余居郡城酷暑為¶
　　　虐僅餘喘息六月晦日墻下玉簮有薹翹然其¶
　　　花將吐余於是感秋風之將至煩暑之欲退也¶
　　　况由斯以往七夕穿針中秋對月鴻嘹嚦而¶
<pb:KR4f0015_WYG_019-15b>¶
　　　南征菊紛披而錯采甘果競進清酌徐來其樂¶
　　　豈有極哉是知花之與時有消息之義故為賦¶
　　　之¶
煩暑擬將退幽花吐一莖不爭桃李色豈有綺羅情澹¶
澹迎秋氣娟娟對晩晴應知先桂菊芳馥滿檐楹¶
　　贈平子逺南遊¶
愛寂居深巷壺觴留故人一肩行李瘦半載見聞新閩¶
粤催遊履江湖憶釣緡懷恩頻看劔何必嘆沈淪¶
<pb:KR4f0015_WYG_019-16a>¶
　　慰李灌叟青衿被黜¶
一衿何足戀耄耋分宜休嫗老能炊粟孫癡可飯牛青¶
山常抱屋煙樹自依丘嘆息人間事終同逝水流¶
　　和霍龍淮遊娘子闗水簾洞¶
林下多幽事秋遊娘子闗濃花開洞口老樹接溪灣瀑¶
起空中月猿啼雨後山丹丘應不逺乘興好躋攀¶
　　送彭士報歸歸徳並懷宋牧仲¶
千里時相憶魚書意若何士窮俠骨在金盡酒顔酡鄗¶
<pb:KR4f0015_WYG_019-16b>¶
上悲歌舊梁園風雅多衰年惜老友誰與醉烟蘿¶
　　庚申春日客有詢余以近有何樂者兼言二三知¶
　　　已米珠薪桂感而咏之(四首/)¶
萬事都成假吾生為最真宦情薄似紙詩興不無神嵗¶
月催行旅雲山若待人書空咄咄者小草竟何因¶
　　其二¶
偶爾三槐座今宜二仲延那知真樂地不在顯榮年詞¶
賦驚前軰功名譲後賢庭前花燦發許我醉如顛¶
<pb:KR4f0015_WYG_019-17a>¶
　　其三¶
世上風波險人情嚬笑難但存夢幻想應作鼠䖝觀玉¶
粒常須索金蛇豈借看雞聲連畫角未足擾魚竿¶
　　其四¶
濟濟衣冠㑹英英文字雄有山藏霧豹指日夢非熊誰¶
解越中槖空憐國士風登髙憑弔處寂寞古今同¶
　　聞賀伯玉移居石窩舖有感¶
何處逃魑魅石窩可卜居盟心甘白水避世有蝸廬一¶
<pb:KR4f0015_WYG_019-17b>¶
逕山樵喜半床花氣虛幽棲吾素志欲共種園蔬¶
　　贈藁城羅蘋州父母¶
瀛海沐㤙波政成人物和滹濵移化雨嶽色潤鳴珂經¶
世廉名著君章藻思多陽囘欣道長桃李滿菁莪¶
　　除嵗¶
雪霽風猶𦂳柴門閉寂寥典衣供吏檄沽酒話清宵除¶
嵗無侲子迎新有栢椒詩人尋伴侣吾道未全消(鳬盟/諸友)¶
(時相過從詩/興頼以不孤)¶
<pb:KR4f0015_WYG_019-18a>¶
　　秋日雨中吟(十二首選六首/)¶
最愛雨中景凄凄懷友心層城髙鳥下逺樹暮鐘深老¶
覺風欺齒愁因月照砧茫茫此世界豈盡少知音¶
　　其二¶
寂寞無人問空齋别有天㣲風吹岸草細雨洒平阡肺¶
熱新停酒蔬成不用錢村童教識字好使檢書箋¶
　　其三¶
昔日談王霸今朝學圃農雞豚時自牧飲啄與人同痛¶
<pb:KR4f0015_WYG_019-18b>¶
哭空懷古狂歌擬送窮夜來白露至已滿菊花叢¶
　　其四¶
空堦聞雨滴秋草日霏霏但惜故人少不知生事㣲官¶
貧餘鄴架計拙有漁磯儉食供軍國何時奏凱歸¶
　　其五¶
霖雨斷人行纔聞鴈有聲長沙連嵗戰東粤一朝平¶
聖主恩波大將軍勇氣横甲兵如可洗努力事躬耕¶
　　其六¶
<pb:KR4f0015_WYG_019-19a>¶
晩年躭退静閉户自潛藏栽樹多成果移花已半塲捲¶
簾看蛺蝶撒網上漁梁更得延生訣龍宫檢異方¶
　　贈南和沈頥仙父母¶
仙令自中州休文風度優雪霑麥隴足雲映錦堂稠冬¶
日新添線陽和羣獻謳南山徴福禄惠澤藹春流¶
　¶
　¶
　¶
<pb:KR4f0015_WYG_019-19b>¶
　¶
　¶
　¶
　¶
　¶
　¶
　¶
　兼濟堂文集巻十九¶
