# -*- mode: mandoku-view; -*-
#+TITLE: 兼濟堂文集
#+DATE: 2015-08-25 00:28:34.156239
#+PROPERTY: ID KR4f0015
#+PROPERTY: BASEEDITION WYG    
#+PROPERTY: JUAN 卷十二
<pb:KR4f0015_WYG_012-1a>¶
欽定四庫全書¶
　兼濟堂文集巻十二¶
　　　　　　　　　　　　大學士魏裔介撰¶
　墓誌銘¶
　　四川布政使鉅鹿楊公猶龍墓誌銘¶
公諱思聖猶龍其字號雪樵直𨽻鉅鹿人也今海内能¶
文家無不知有猶龍氏者康熙改元公以四川方伯覲¶
闕下畢亟旋所任時病痁及河内之清化鎮遂不起其¶
<pb:KR4f0015_WYG_012-1b>¶
友魏裔介聞訃為位以哭賫文告奠畧叙其出麾藩臬¶
之故而尤悲其如是之才未竟厥藴屬其家焚於柩前¶
不欲以示人也已又念公生平所嗜好復以詩十二首¶
哭之而其孤履吉作為行述且以申涵光之傳來固請¶
余銘曰嗚呼余安忍不銘吾友哉自公之出也余猥竊¶
臺端顧中遘讒訟既不能出其氣力挽吾友於生前而¶
僅以其文報吾友於地下則將掩袂以為之銘而去吾¶
友之亡也忽又一年矣公幼有神童之目年十二補博¶
<pb:KR4f0015_WYG_012-2a>¶
士弟子員己卯以鄉試副榜貢入太學壬午中順天舉¶
人丙戌成進士選翰林院庶吉士已授編修纂修實錄陞¶
修撰厯任春坊侍讀學士尋出為山西按察使陞河南右¶
布政使轉四川左布政使以卒公天材雋妙風神卓絶¶
舉世所不得梯攀尤工於為詩擅晉人書法既居禁近¶
譽望日重而性慎許可間與一二知己秤量人物時有貴¶
顯以壇墠自命者公輒不肯屈一指聞者固已恚之矣¶
世祖先皇帝方留心翰墨召詞臣能書者面給筆札公¶
<pb:KR4f0015_WYG_012-2b>¶
與陳宫詹爌所書縑幅獨稱¶
旨賞賚有加恚者益忌公將大用思有以中之㑹¶
上欲破銓法積習内外互用而公遂補外陳公亦出為¶
陜西布政或疑公注情風雅必不諳熟吏事若以此困¶
公者乃其在山西也讞决精敏累年大案片言立解督¶
若撫皆倚辦如左右手其在河南也攝左藩事革羡額¶
給軍餉以亷潔稱居一年鹽使者力薦及遷而之蜀蜀¶
係新造土荒不治民與虎狼雜處時又用兵軍需旁午¶
<pb:KR4f0015_WYG_012-3a>¶
通省榷算歳所入不過三千緡無以應也公至則悉心¶
綜理之首曰募開荒立法盡善計増額至數萬一以輸¶
之縣官而民不謂苦次曰招外商平劑物價無有竒贏四¶
方擔負而至蜀漸復故凡四載當事交章舉卓異因入¶
覲賜袍服有差而病已甚矣然則天下之稱公者止以¶
詩文為當今之第一固不足以盡公也即荒餘轇結欲¶
大有以難公者適足以見公之才成公之譽則亦何益¶
而可以止矣獨怪公厯官報最資格轉注㑹應内遷而¶
<pb:KR4f0015_WYG_012-3b>¶
廷推者再達於¶
御前若或尼之其根蒂之結不知何自而然今以方伯有¶
功可紀使稍延月日以上考平進必為卿貳將發揮其所¶
未盡乃八年勞吏間闗殞命於車塵馬足之間也嗚呼¶
豈非天哉公之於詩也抉開元大厯之精髓明人中獨¶
喜李空同何大復當𡨕搜放意動惬天然登山臨水憂¶
時憫物之志無一不洩之於詩其且亭稿有六刻無慮¶
數萬言入蜀以後益蒼茫蔚跂伯仲浣花之間大復固¶
<pb:KR4f0015_WYG_012-4a>¶
不及也但其宦蹟之遼逺年華之耗折竟與大復相上¶
下葢公之必傳於後也以詩而公之遭忌以沒也亦以¶
詩嗟乎是則可哀也已公生平於聲色仕進皆不營心¶
獨鑒别人倫接待寒素有若饑渴於己丑禮闈拔今&KR0688;¶
讀學士曹本榮等二十八人本榮學者所稱厚菴先生¶
也先是公與其友永年申涵光鷄澤殷岳讀書廣羊山¶
中後居方岳每懐巖棲之志及病亟殷生時在左右公¶
曰我為庸醫所誤殆將不振沒之後魂魄其依廣羊乎¶
<pb:KR4f0015_WYG_012-4b>¶
太原有髙士傅青主者精醫術我所善若彼至或可以¶
救殷生掉臂行力趨青主觸炎冐雨晝夜走千里及至¶
而公已沒公之知人能得士心也類如此噫余與公交¶
幾三十年矣憶初相遇意氣蠭涌被酒招呼兩人即以¶
性命期許已同籍同朝風雨如晦無間朝夕游屐所至¶
皆有歌咏筆札往来殆成巻軸公既在外以山川契濶¶
之故猶託毫素以論心及辛丑之来亰師也殷殷執手¶
凄然更不勝情方與余約為他年禽尚之游乃未及而¶
<pb:KR4f0015_WYG_012-5a>¶
匆匆以死余之淺植薄蓄豈敢望公世之耳食者且以¶
大家同類而並稱之嗚呼王前盧後其亦待後世覽者¶
之流連慨歎也與按楊氏之先其譜系相傳出自龜山¶
有諱忠者為始祖四傳而公之曽祖諱中明嘉靖庚子¶
舉人同知杭州府祖諱若栢光祿寺署丞贈奉直大夫¶
妣穆氏薛氏皆贈淑人考諱粹玉贈奉直大夫妣閻氏¶
贈淑人公之元配李氏封淑人有二子履吉官監生娶¶
河南水利道副使劉公㴻女徴吉官監生娶内府中書¶
<pb:KR4f0015_WYG_012-5b>¶
舍人李公培基女女三已適其二公生於故明天唘元¶
年之八月十二日卒于康熙二年之六月十四日享年¶
四十有四凡沒于王事者例應贈侍郎尚未題疏今將¶
卜𦵏于某阡銘曰天之駟也而窘以紲殿之柱也¶
而短以楶誰不公卿而反躠䠥胡斯文之則舒而¶
一官之若拙爰視大鳥啾兮徘徊言告螻蟻勿蝕¶
其穴¶
　　清故孝廉公儀張公墓誌銘¶
<pb:KR4f0015_WYG_012-6a>¶
張公諱来鳯字公儀原籍山西樂平永樂初有諱海者¶
徙寧晉霍家庄數傳至伯州生自完字還真生子三人¶
公其長也生而端凝頴異十六歳補博士弟子員十九¶
歳應歳試取髙等赴束鹿問業於耿大𠫭公杲如又贄¶
於同邑孫恭憲公丙子科考取首巻補廩中順天鄉試¶
第四名丁丑赴春闈不第恭憲公慰之曰得失命也公¶
益自奮恭憲公亦數過其書室一燈熒熒清談至夜分¶
皆性命之秘也公之識由此愈𢎞戊寅冬十一月邑被¶
<pb:KR4f0015_WYG_012-6b>¶
圍急父死室人劉與母楊暨兩弟婦霍章及母舅子李¶
嘉猷婦王氏俱死已而大兵去自井舁出姑婦五人面¶
色如生公泣血長號枕塊寢苫廬於墓側日啖粥不過¶
一盂治葬事比窀穸四方来觀者咸嘆其節義孝順萃¶
于一門已舘獲鹿魏敬甫家教其二子雙鳯雙麟雙鳯¶
後登進士擢侍御直指衛公楨固奉㫖考覈舉人衆舉¶
公孝直指旌之曰孝亷真品癸未上公車試期改八月¶
入都自陳一門五烈部議核寔建坊旌表公自戊寅鰥¶
<pb:KR4f0015_WYG_012-7a>¶
居至是七載始再娶甲申三月逆賊李自成䧟亰師公¶
率弟子暨門人縞素哭於郊作輓詩五章乙丑至都孫¶
恭憲公病留侍湯藥病革以所著書付公永訣劉太史¶
聞其兩世同㸑題其堂曰師忍辛夘赴赤城乙巳丙午¶
在漳州仲弟丹公任所丁未歸里戊申為弟子&KR0688;通鑑¶
兩漢性理太極圗説及西銘大義秋大水顆粒不収稱¶
貸度日怡怡如也己酉立義塚夏冬逰孔林秋赴西山¶
築白石居居之冬仲弟陞漕標中軍㕘將自山歸庚戌¶
<pb:KR4f0015_WYG_012-7b>¶
人日復入山冬始歸里辛亥正月將入山有湯姓者與¶
姪檠善来投之有風疾其還也投桑乾河而死其家訟¶
之公鬻產徃為之分理事乃解仲弟歸自漳設家宴兄¶
弟少長暨内外主伯亞旅莫不欣欣然有自得之色壬¶
子公年六十九歳矣撫檄各鄉村築牆濬壕公奉法維¶
謹首先倡之報竣捐助獨多與鄉人有年徳者十二人¶
為和睦社每月一㑹彷古鄉飲酒禮行之肉菜五六簋¶
酒不過三巡而已紏合族人以地二頃為祀田為其髙¶
<pb:KR4f0015_WYG_012-8a>¶
曽祖立碑暨五烈旌表始末立坊建饗堂四時躬親奠¶
祭焉閏七月有失血疾延醫調治不效以是月廿五日¶
卒癸丑春正月余自郡城歸里公之子梤登堂頓首持¶
范鹿野先生所為狀来請銘曰余父勵學一生願得琬¶
琰之文以垂不朽也嗟乎余與公隣邦壤相錯未及一¶
晤公猶記丙子科試於闈中不利既而見公中式之文¶
而愧之在都與孫恭憲公相過從則又數數聞恭憲公¶
稱道公勿絶暨請告歸里思一見公而未得也然夙有¶
<pb:KR4f0015_WYG_012-8b>¶
知公之言蓋昔年奉詔舉山林隠逸之士余嘗語人¶
曰如寧昌之張公儀者孝亷中真孝廉也以膺斯舉庶¶
名稱其實既而不果然既有是言也桑梓親友共聞之¶
矣是則烏可以弇鄙辭今就鹿野所狀為之詮次而其¶
嘉言善行固有不可勝紀者姑撮其大畧耳葢公一生¶
篤志經史沉?進修不敢有一息之懈凡設帳逺近十¶
八九處授受無虚日執經問業者數百人此固公之所¶
甚樂而不以為疲者也其生平孝友敦睦視兩弟如左¶
<pb:KR4f0015_WYG_012-9a>¶
右手視諸姪如已子痛二親之沒也春露秋霜愾乎如¶
見父還真公嗜茄終身不忍食茄舅氏子李士良貧困¶
飬於家為之一再娶妻李崇陽貧困給地十四畆從伯¶
子龍遇害死從叔母李以饑死俱収𦵏之族兄鵷鳴舘¶
涿州病革為之醫藥及卒殯之蕭寺先遣其妻女歸携¶
櫬歸𦵏復嫁其女族姪之彦欠糧捕繫公代為之償収¶
飬於家仍為之娶妻生子其於孫恭憲公耿大㕘公之¶
沒也皆有心喪之服三年如此者皆人之所難吾嘗讀¶
<pb:KR4f0015_WYG_012-9b>¶
史而慕孟宗張公藝蕭頴士之為人以為古人不可復¶
覩矣今觀公儀行狀所載自少至老孜孜矻矻以倫常¶
為菽帛詩書為性命其所言者非今人之言而古人之¶
言也其所行者非今人之行而古人之行也終身不失¶
足於人不失色於人不失口於人蓋其於義利理欲之¶
辨有卓然其不惑者焉且其&KR0688;習討論教授生徒非但¶
工詞章取華膴慇慇然有獨為君子之耻其視世之依¶
阿淟忍脂韋滑稽以取富貴者為何等也世俗艷稱富¶
<pb:KR4f0015_WYG_012-10a>¶
貴輕藐道義見㓗行為善之士則相與揶揄幾欲束之¶
髙閣要之天理在人良知難湮徳固不孤而蘭為國香¶
生於幽谷不以無人而不芳是以公儀以經魁孝亷名¶
重燕趙間未嘗重茵而坐列鼎而食髙車駟馬出入里¶
巷有一日之榮使鄉里小兒駢肩累迹瞻望咨嗟不可¶
不謂士之至困極窮然而處白屋甘粗糲披巻咿唔至¶
死而不倦不怨者良以有所得於中也其足跡所及半¶
天下海内賢豪長者亦多樂從之逰殆與盜虚名而無¶
<pb:KR4f0015_WYG_012-10b>¶
其實者異矣所著有易經補註蒼巖集策論法存四¶
書定字等書行於世生卒子女嫁娶詳具本家誌銘¶
銘曰六經刪述念斯人孔壁蝌蚪孰與親超騰冀北自¶
絶塵一室常懐萬物春赤城禹穴走逡逡綘帳立雪咸¶
俊民茟秃唇焦酉暨寅海若汪洋許問津著述不輟擬¶
等身古文竒字校周秦桮棬几筵涕泣頻閭黨化之風¶
俗淳土厚水深馬鬛新公之子孫宜振振¶
　　誥封通奉大夫太子少保禮部右侍郎兼内翰林¶
<pb:KR4f0015_WYG_012-11a>¶
　　　國史院學士六鵬李公墓誌銘¶
余丙戌與黻菴同舉南宫即知有年伯霽巖先生顧以¶
同舘讀書課業少暇晷嗣後轉給諌憲院王事鞅掌竟¶
未得登堂聆訓誨至今有懷耿耿也黻菴文章妙天下¶
官至學士少宗伯金甌紅霧海内想望宣麻乃以壯歳¶
懸車官至二品家徒四壁而霽巖先生積學隠徳終始¶
一致微特桑梓稱之亦海内所宜矜式也是安可以不¶
述按狀公世籍江南嘉定𢎞治間移家亰師為順天人¶
<pb:KR4f0015_WYG_012-11b>¶
曽祖諱某祖諱某文學考諱某舉明經皆未仕李氏勤¶
學好古操行純篤久而未發識者知其後必有達人公¶
生而純厚狀貎奇偉廣額豐頤寡言笑然間發論則騰¶
踔瓌偉四座盡驚讀書目數行下事父善所公及嫡母¶
劉夫人以孝聞入黌序為文辭熟於左國班馬下迨韓¶
栁歐蘇皆咀味其菁華不但工帖括已也一時名流咸¶
服之然文太髙不合于俗目屢困塲屋毫不介意學愈¶
力前後居善所公及兩母䘮哀毁盡禮幾至滅性大亰¶
<pb:KR4f0015_WYG_012-12a>¶
兆及督學使者數嘉奬之公寡嗜好確然自持既欝欝¶
不得志闢地數畆種花樹襍植果蓏灌溉之餘則課子¶
弟執經問難雖守傳註説時出新意毛鄭程朱考辨精¶
切以故丁夘以来黻菴售公之諸子先後售公之執友¶
及平日稱同志者或與公之子稱同年而公獨落落不¶
合每味孟浩然十上耻還家徘徊守岐路之詩為之慨¶
然晩年閉户讀書自經史以及稗官野史分類摘抄成¶
書六百餘巻名曰雅薈並文集若干巻藏於家公諱方¶
<pb:KR4f0015_WYG_012-12b>¶
懋字六鵬號霽巖順天府文學以子貴累封通奉大夫¶
太子少保禮部左侍郎兼内翰林國史院學士加二級¶
於康熙七年十二月二十五日卒得夀七十有七元配¶
梁氏封夫人先公九年卒男四人諸孫十人孫女七人¶
曽孫五人男長曰奭棠丙戌㑹元探花及第厯官禮部¶
左侍郎即余同年字黻菴者也次曰起元安陸府知府¶
皆先卒次曰元發甲午舉人次曰元颺孫長仙源奉天¶
府推官次仙灝仙湘皆貢監生次仙潢仙流仙湄仙沅¶
<pb:KR4f0015_WYG_012-13a>¶
仙沚仙津仙渡孫女長適丙午舉人馮載餘未字曽孫¶
曰鏞鎮銓鐸鐘嗚呼公之嘉言善行甚衆如狀所稱教¶
弱弟嫁遺甥推誠好義諸彰彰在人耳目者不可悉數¶
而徳行文章尤足為世之積學力行者法至於諸子之¶
貴顯諸孫之昌熾公所謂若固有之自視欿然者也以¶
公之盛徳其學深邃非淺隨薄蓄者可窺使余得聞其¶
緒論必有開發愚陋以達於昭曠之域者而竟以塵勞¶
汨汨失之是則余之仰止弗獲咨嗟涕洟者也昨歳余¶
<pb:KR4f0015_WYG_012-13b>¶
過孫北海少宰芥舟見架上有書數十巻詢之曰是霽¶
巖先生雅薈也余倉卒涉獵光怪陸離知為奇書語北¶
海曰是當必傳北海亦深以為然嗚呼徳行文章兩無¶
憾者非先生耶先生雖居亰師然老屋數椽在沙窩門¶
内最號僻逺知契者非覔駿足齎糧糗往往半塗而返¶
公則居之數世不移即此可見先生髙風逸致如鵾鵬¶
翺翔於寥廓也余又何足以知先生哉元發等將以康¶
熙某年某月某日扶公柩與元配梁夫人合葬於廣渠¶
<pb:KR4f0015_WYG_012-14a>¶
門外觀音堂村祖塋之新阡爰礱石為銘銘曰于闐之¶
玉出彼流沙磨礱淬厲瑞于王家煌煌芝草蔚其三秀¶
楩楠杞梓天室之構公獨何為嗜古去財篝燈鑿壁積¶
徳不回佳城欝欝達人所寄宜子宜孫永錫不匱¶
　　髙母王太淑人墓誌銘¶
太淑人王氏名族之女少嫻閨訓精女工聘于韓城贈¶
中大夫髙公諱愉號泰吾府君今兵部督捕侍郎弗若¶
之父也未及歸而髙公有失怙之惨服除乃娶是年甫¶
<pb:KR4f0015_WYG_012-14b>¶
十七敬事姑如母姑性好善喜施委曲順成無弗如意¶
以織絍之資佐夫攻苦詩書學日以懋姑遘疾與中大¶
夫府君焚香禱天通宵不寐及歿哭泣擗踊哀毁幾至¶
滅性分㸑時家用未饒元旦及令節拜掃貧不能多肉¶
則兩截而以竹綆聫之恐滋不掩豆之恥也姑在日勤¶
於紡績遺有紡具線囊而為䑕嚙壞垂泣補綴之懸于¶
寢室曰使子孫勿忘本也歳大荒中大夫府君以粟活¶
人再饑賣院以賑值冦變修築敵臺皆力賛之遂其願¶
<pb:KR4f0015_WYG_012-15a>¶
辛巳中大夫府君以疾終地未卜弗獲襄事越三年弗¶
若登第母大愉悦值冦變亂道路阻塞弗若不得歸里¶
母撫柩傷心曰是不可待也促治椁乗間以𦵏嗚呼太¶
淑人可謂達權通變而不拘於常者也弗若歸而號曰¶
天乎吾尚可以為子哉太淑人慰之曰兒奚咎大亂時¶
恐有不測我以義為之兒孝思真至追逺之誠何歉嗣¶
後弗若為評事於亰偶寄簟席布縫之而庋焉寄衣服¶
原袱多不拆曰汝太母未得服吾不忍衣也一敝蓆數¶
<pb:KR4f0015_WYG_012-15b>¶
十年不易破而補以布終不易弗若受恩賜令蒼頭齎¶
以為夀封識不動曰俟其歸以散諸親昆季也順治壬¶
辰弗若迎飬亰邸時為諌議大夫凡有疏草必詢其故¶
云可乃上否則止乙未分校禮闈囑以取人大典勿負¶
朝廷選聘弗若遷大理少卿詢之曰此汝做評事時衙¶
門耶所理犯人中有寃者即係難民當以汝母避難時¶
存心若不能平反非汝父賑濟與汝大母施捨心弗若¶
奉教惟謹丁酉弗若以府丞督學仍提調順天鄉闈母¶
<pb:KR4f0015_WYG_012-16a>¶
病甚促弗若遄往治公事曰汝勿憂汝去我病自愈既¶
而果愈弗若陞通政使母思歸秦弗若請假歸一路皇¶
華授舘板輿依依母子之樂融融洩洩見者嘆而慕之¶
曰賢哉母孝哉子也至里建祠宇植松楸祭祀必親假¶
期滿弗若顧戀不去母促之曰王程不可遲也至京擢¶
兵部督捕侍郎每寄書為國為民忠即是孝况此衙門¶
尤民命所闗汝其慎之既而弗若以飬親告歸母執其¶
手曰兒歸孝我耶汝大父及父所行善事汝力紹之所¶
<pb:KR4f0015_WYG_012-16b>¶
存詩文汝早纂之戚里匱乏汝量賙之是之謂孝也若¶
朝夕饔飱我性淡泊亦勿庸鼎牲為及病將革猶以族¶
人諸兄弟為囑嗚呼自蘋蘩之詩見咏於周南教子勞¶
逸誌媺于左氏其後奢侈相尚壼範之克修者或寡富¶
貴驕人簞食豆羮見于顔色丈夫或不能免如劉孝標¶
所謂不費半菽落一毛而坐視三黨之窮困比比然也¶
今觀太淑人之嘉言懿行初無一毫矜飾効法古人誠¶
懇儉朴本于自然樂施尚義娓娓若終身不倦愛子至¶
<pb:KR4f0015_WYG_012-17a>¶
矣出於義方天性自然也所謂女子而有君子之行者¶
太淑人無愧焉弗若自韓城二千餘里以狀来請余銘¶
曰先母窀穸有期匪大仁人嘉惠以文則無以表壼範¶
也余謭劣何足以發揚太淑人之徳惟是太淑人狀内¶
所載誡諭之語再四覽之多有似于吾母張太夫人者¶
是以吟諷之際有痛于懷不禁洒淚之盈几也猶記弗¶
若請飬西歸日余贈之詩曰梧垣十載著鴻名樞部慇¶
慇念獨惸為憶髙堂親菽水因辭北闕事漁耕龍門急¶
<pb:KR4f0015_WYG_012-17b>¶
浪河津接太華仙峯紫翠横忠孝兼成推國士須知金¶
鼎藉調羮余聞太淑人有孟母之教故以河津之學調¶
鼎之事望弗若非諛作也今倐然五載而余遂銘太淑¶
人之墓嗚呼太淑人有徳子賢且孝不待文而傳而彤¶
管之義留之貞珉垂諸後禩其亦知本原之有自乎太¶
淑人生于故明萬厯丁亥五月十九日沒于康熙四年¶
十月十二日以弗若任順天府加一級覃恩太淑人享¶
夀七十九歳子辛𦙍即弗若癸未進士官兵部督捕右¶
<pb:KR4f0015_WYG_012-18a>¶
侍即子女嫁娶具載今將以康熙五年三月十六日合¶
𦵏于中大夫泰吾府君之塚余與弗若曽同官為友是¶
則宜銘銘曰匪慈之資仁何沐匪儉之師徳奚育豐于財而¶
恡於睦達於宦而念其夙嗟世俗之碌碌惟太淑人¶
卑以自牧裕其後昆遵厥初服是宜子孫繩繩徴余言¶
以為俶¶
　　錢母贈太孺人趙氏墓誌銘¶
贈太孺人錢母者侍御錢君延宅之母也先是侍御請¶
<pb:KR4f0015_WYG_012-18b>¶
假獲俞葢以𦵏母故余時掌院事知之最稔侍御以其¶
舅氏趙宫允狀来請余銘兼讀侍御所為附述不覺汍¶
瀾泣葢當母見背侍御裁六歳耳迄今踰三十載而後¶
𦵏葬之日侍御年四十有一矣故其言至悲慟余感侍¶
御之孝且余固失恃之人也能不感而且泣又曷敢以¶
不文辭按狀太孺人姓趙氏為吏部侍郎謚文毅公之¶
女孫文毅當江陵柄國奪情事起首疏劾之杖闕下後¶
累遷吏侍科第蟬聫以文毅直節固應有後乃刑于徽¶
<pb:KR4f0015_WYG_012-19a>¶
媺猶迤演而及于其子之女且及于其家也太孺人之¶
父曰叙州守文度公母曰何太淑人太孺人生而羸弱¶
時不勝衣為何所憐愛及長歸于錢為今封監察御史¶
嗣聖公其舅曰湖廣憲副仍峯公姑曰趙夫人即太孺¶
人之從女叔也太孺人婦道克修承顔伺色不以親故¶
少懈而肅賔祭治酒&KR1329;内外皆稱其勤封公雖貴逰乎¶
嘗鍵户鈔書夜分不輟太孺人篝火佐之不言倦其于¶
臧獲媵御也悉心以待咸有恩澤然坐是而病亦劇矣¶
<pb:KR4f0015_WYG_012-19b>¶
以娠後血腫病益甚然神觀爽然家人皆冀其少間已¶
竟卒卒而戚黨老幼無不哭之慟者母何太淑人指六¶
歳兒輒嗚咽不能出聲封公傷心伉儷乃不復娶侍御¶
孤露嘗飬外家其言曰嗚呼吾母之不克見也不見而¶
思思則惘惘如隔世但憶兒時嬉戯床笫間母擲一棃¶
亟掖之出恐驚吾父寢及戊辰出就外傅歸母命背所¶
誦書輒了了母喜甚摩額置諸膝者再嗚呼母亡三十¶
年矣春露秋霜泪盡繼之以血音容𣺌然今胸臆裁誌¶
<pb:KR4f0015_WYG_012-20a>¶
此兩事耳豈不痛哉葢余得之於附述者如此侍御起¶
家行人擢今官太孺人尚藁𦵏侍御以王事靡盬西出¶
秦川攬轡間未嘗不中心搖搖及茶馬報竣始得請假¶
襄事嗟乎以太孺人之賢而不幸以夭夭而家道幾中¶
落矣漆燈單櫬寂寂于荒郊淺土之間者又三十餘載¶
彼富貴繁華者彫謝知幾許乃六歳兒讀書成立繡衣¶
持節歸守宰以下負弩矢前驅營馬鬛修芻靈邑人士¶
觀者莫不稱孝謂錢氏有子太孺人之遺也嗟乎太孺¶
<pb:KR4f0015_WYG_012-20b>¶
人之目可以瞑矣矧侍御年正疆行益淬以成文毅公¶
之宅相語曰美必歸其所生則太孺人之綸綍重褒當¶
必有日而又何生死之異視哉太孺人生于萬厯辛丑¶
年二月二十日卒于崇禎戊辰年九月一日年二十有¶
八子二長即延宅順治壬辰進士今任江南道監察御¶
史娶張氏贈孺人先卒女二一適太學生周玉臺一殀¶
孫男世嚴郡庠生延宅出餘詳狀中初延宅官行人已¶
得贈其母為孺人今用御史覃恩改贈太孺人以某年¶
<pb:KR4f0015_WYG_012-21a>¶
某月某日卜葬于殿橋之新阡余前掌臺端與侍御有¶
相成之雅遂綴其梗槩歸之俾繫于麗牲之石誌已復¶
為銘銘曰胡譽之封則婦道之章胡嗣之昌則姆教之¶
良虞山紀堂馬鞍在陽尚湖深浚欝欝靈光將無忝爾¶
祖以女蘿附文毅公之賜藏繄惟令子克剪松區而三¶
十年来所涕雪而徬徨鑱詞潛闥爰表流長昭茲孝徳¶
永矢勿忘¶
　　前中翰姜公暨元配賀孺人墓誌銘¶
<pb:KR4f0015_WYG_012-21b>¶
康熙丙午秋余暫假還鄉適丹陽姜子允茂來謁以頭¶
搶地涕泗横臆有所欲言則手其大父中翰公暨妣賀¶
孺人行實云將卜吉舉柩合𦵏于鹿庄之原窀穸有期¶
請為之誌噫余與公雖生不同時然素聞庭訓於趙忠¶
毅公文集中景其流風餘韻心焉嚮往者已久兹舉也¶
義不可以辭遂損益其狀而為之誌公諱大受號抱宏¶
世居於雲陽之滕村里其先有宋時稱平陵望族隨駕¶
南渡為郡馬公至勝國初年安十公樂雲陽風土始占¶
<pb:KR4f0015_WYG_012-22a>¶
籍焉後多科第顯官大江以南推姓族必曰雲陽滕村¶
姜氏公之曽祖三溪公則其創發者也三溪登嘉靖辛¶
卯鄉薦連守茶陵茂州潔已愛民兩郡尸祝至今以名¶
宦爼豆學宫公祖文學近川公父處士復吾公母蔣太¶
君公生而英偉丰采動人修貌美髯温言至行軒軒如¶
明月入懐幼時就塾口授經史朗朗成誦既長以經明¶
行修為學者師無何處士公棄飬同室有操戈者公跪¶
告其母曰此不可以口舌争也吾寧逺避之有婦在母¶
<pb:KR4f0015_WYG_012-22b>¶
不憂甘㫖也孺人雅得姑意未寒繫絮將旦調羮代供¶
子職太君安之神廟中年癸巳京察及攻税監争國本¶
者俱奉㫖禁錮士大夫閒居無事留都新安暨荆水檇¶
李書院相望相與講學其中公皆負笈從之每發一難¶
竪一義諸公嘆服以為不及一時若韓蒲州葉福清趙¶
髙邑鄒吉水尤所折節天唘末年璫熖熾甚伊時縉紳¶
號強項者或死或杖或戍公獨侃侃然百計周旋即料¶
虎頭捋虎鬚所不恤也崇禎改元公以能書供奉武英¶
<pb:KR4f0015_WYG_012-23a>¶
殿聲氣益廣乃以盛名招忌含沙被誣一時在朝君子¶
咸為不平尋有亷知其人者欲為公疏論其事公力止¶
之請假歸怡情丘壑課子弄孫意泊如也㑹有詔各舉¶
所知當事咸惜公才欲奏書薦公皆謝却之公為趙儕¶
鶴先生受業生趙先生死公冐禁送䘮徒步千里事平¶
以先生遺稿未梓破産授工流傳海内肝膽生前表章¶
身後公于師友可謂兼盡之矣他如拯族荒恤孀妹撫¶
遺甥親朋然諾棄千金不顧皆公之餘事耳賀孺人生¶
<pb:KR4f0015_WYG_012-23b>¶
於名門賦性温淑于歸之後治家嚴明朝夕拮据公以¶
道廣好逺逰賔朋絡繹夜半猝投而庖厨整暇方員畢¶
具曽不聞有叱咤聲居常孝養姑嫜潔齊粢盛延名師¶
訓子弟公私内外不以煩公可謂女丈夫矣辛巳元旦¶
公肅衣冠拜祠下與族宴㑹偶得微疾越數日呼諸子¶
而語之曰吾殆不起矣吾以布衣為翰墨侍從先世田¶
産不落尺寸三子咸成立年已七十安所不足乎目遂¶
瞑以此觀之公胸中真坦然太虚無一物得縈繫者唘¶
<pb:KR4f0015_WYG_012-24a>¶
手足之日一榻蕭然四壁如洗惟以多財損智為遺戒¶
葢氣節才望表表當時而尤篤于友誼盛衰燥濕不以¶
易懐至欲捐生死以赴之以是天下推為長者而終身¶
學力亦于此而見其大也賀孺人亦旬日下世葢白首¶
同所歸云嗚呼公之沒也於今三十年矣余與公雖未¶
及謀面然忠毅公余之至親也溯厥淵源見公之後殆¶
如見公焉或有以公位不滿其徳嗣君用不盡其才而¶
家道中落門庭衰薄為公惜者子不謂然昔公之意氣¶
<pb:KR4f0015_WYG_012-24b>¶
卓犖天壤今清白昭垂子孫林立玉茁蘭芽天之所以¶
昌大其後者正未艾也夫何尤焉爰為之誌銘復據實¶
以表之曰有明正士武英殿中書抱宏姜公之墓嗟乎¶
余讀漢書李固王成之事每為流涕若公之執義不舍¶
有古人之節鐫刻遺書増光琬琰雖王成之節何以加¶
焉趙氏有孤設上賔之位而祠之固其宜也昔趙忠¶
毅公表先外祖光祿卿張恒華公也曰正人余兹表公¶
曰正士君子與君子為朋千載一日百世如生也信夫¶
<pb:KR4f0015_WYG_012-25a>¶
銘曰鷹揚之後才卓犖文如班馬詩韓毛書鍾王兮氣¶
離騷桐城應山喜逰遨求師立雪在古鄗死生不忘捐¶
血膋高文夀世稱人豪仁人義士清揚標鹿庄之原映¶
江潮咏楚些兮英魂招¶
　　封中書舍人句山張府君墓誌銘¶
公諱金龍字礪汝號句山本江南句容大族也六世祖¶
諱奎者由孝亷宦楚北流寓於沔因家焉及其曽祖文¶
翰公隠徳仁心惠及鄉閭至其王父五美公負性豪邁¶
<pb:KR4f0015_WYG_012-25b>¶
輕財好施孤寒待以舉火者甚衆延至厥考承圭公?¶
修力學不事生産家業拓落生子五人府君其次也承¶
圭公感異疾府君侍立左右衣不解帶迨病篤延醫祈¶
禱百計無效刲股調羮病以漸愈延夀三載逺邇稱頌¶
咸以為真孝子及承圭公卒府君泣血水漿不入口戚¶
里咸勸慰乃不至滅性云棺槨衣衾窀穸之事竭力盡¶
誠不留餘憾弟三人皆在襁褓中府君撫愛長飬教誨¶
婚娶成立而後析箸也學龍列名膠庠尤有名譽未遂¶
<pb:KR4f0015_WYG_012-26a>¶
飛鳴其卒也府君痛惜之伯兄性戅急府君事之恭順¶
弗懈友愛無間幼讀書敏慧淹貫經史得其肯綮為文¶
挽筆立就髫齡入黌宫一試即食餼綘帳談經逺邇之¶
士多負笈從學焉凡七入棘闈屢中副車不獲正額然¶
不以得失縈懷也庚子歳薦值¶
今上龍飛改歳為恩壬寅入國雍見賞於大司成瑤山張¶
公每試冠多士考授一職不欲以明經終己酉試楚闈¶
仍不利府君於是喟然太息曰余於舉業揣摹備極苦¶
<pb:KR4f0015_WYG_012-26b>¶
心矣試之不利予無如命何心之不動命其如予何乃¶
躭飫於詩學枕藉李杜沈酣騷雅鍾譚之選亦兼収而¶
並采焉為古文詞以左馬為師手不停批口不停吟以¶
為平生之所好在是焉課子尤惓惓午夜篝燈與共寢¶
食之溢鄉㑹試皆以第五魁春秋之滙博士弟子亦非¶
池中物也之溢復以文與書髙等考授中書舍人西清¶
載茟黻黼¶
皇猷遇覃封封府君如其官元配劉封孺人顯親揚名則¶
<pb:KR4f0015_WYG_012-27a>¶
府君義方之教著矣先是之溢告余家嚴廷試過上谷¶
讀夫子忠烈碑銘未嘗不泣下沾衣也曰此文同金石¶
不朽安得登堂一見先生大慰生平乎余唯唯心竊識¶
之今春之溢踵門而泣持狀以請余慕延陵掛劍之義¶
遂弗獲以弇鄙辭乃即其狀而叙次之大約府君性耿¶
直言行務合於理無所瞻顧見鄉里間有為不善者深¶
嫉之見於顔色人或謂其惡惡太嚴府君不為意甚至¶
為不悦者雀䑕府君虛舟遇之至於親友有急難則如¶
<pb:KR4f0015_WYG_012-27b>¶
拯溺救焚不惜貲財郡有大利害必約衆公舉興革得¶
宜士人以為儀型標準而已未嘗有徳色也淡泊自守¶
食不膏梁衣不羅綺督農課子以是為常每樂鄉居怡¶
情物外而勤儉所積家道亦漸充裕復祖業又善攝生¶
不事呼吸吐納精神强徤如少壯人乙夘之秋偶冐¶
風寒漸至不起遂卒寄詩亰邸云作書筆欲癡不得¶
見児時樹静風將折陳情恐已遲又為遺囑勉子孫¶
以忠孝敦倫紀循禮教洵可為令終有俶者也悲哉¶
<pb:KR4f0015_WYG_012-28a>¶
銘曰大隠有林小隠有林煙雨樓中抱膝長吟滄浪之¶
水白石岑岑彼其之子錫類情深授經名世攄藻獻琛¶
抱璞未遇氣峻千尋沔水不竭達於漢隂後昆永䕃玉¶
樹森森¶
　　别駕沱濵髙公暨魏孺人合葬墓誌銘¶
公諱光猷字潤仲號沱濵世居寧晉城北之曹古疃祖¶
九二公諱推萬厯丁未進士累官至太常卿推生柱河¶
公諱去奢崇禎丁丑進士累官至大理丞俱崇祀鄉賢¶
<pb:KR4f0015_WYG_012-28b>¶
入名宦母王孺人生十子公行二幼而岐嶷讀書能見¶
大意每聼講解輒能觸類旁通㑹悟甚速柱河公愛之¶
十五歳入邑庠學博而多通常往来鄗南登城眺望憮¶
然懷古與余論文有水乳之合王太孺人寢疾公妹尚¶
幼孺人泣囑曰我止此一女爾兄弟善調䕶之公泣而¶
受命其後適髙邑趙玉書孀居無子息公數往来視之¶
饋遺無虛日不忘母臨没之言也居䘮躃踊號泣毁瘠¶
骨立人稱其孝隨柱河公令涇陽時流氛孔熾公戎衣¶
<pb:KR4f0015_WYG_012-29a>¶
登陴寢食城頭以佐其守禦城卒克全寧邑荒歉請於¶
柱河公捐粟以賑親友待以舉火者甚衆壬午食餼同¶
孝亷張次白諸友下帷攻苦咸推服其殫思之宻而用¶
力之勤也癸未甲申之間冦起郊原柱河公擕家北避¶
束鹿以家務委之曰善視祖宗家廟墳墓勿驚我先靈¶
也乙酉柱河公以侍御督學江南公佐之閲文篝燈午¶
夜列前茅者多知名士壬辰以拔貢入國雍旋考别駕¶
仍歸里侍寢膳余為冢宰時曽走書勸其仕進公曰吾¶
<pb:KR4f0015_WYG_012-29b>¶
祖父累世清要而甘以一倅老乎且徜徉山水間耳居¶
家教子居敬為文法先軰立行守先誡勿效世俗裘馬¶
輕薄態居敬遂成孝亷教授宣府臯比多士逺邇蜚聲¶
常病痰治之弗痊一足不利移居柱河公所遺知妄山¶
房每曰能知妄則無妄矣敢不凛庭訓而朝夕自警優¶
游繩床者十餘年然終不能起遂卒待贈孺人魏氏即¶
余姊也幼而頴秀端謹婉孝承顔無違女誡諸書讀之¶
立解及笄于歸姑性嚴峻獨得其歡心於娣姒之間油¶
<pb:KR4f0015_WYG_012-30a>¶
油如也咸稱述無間言王太孺人捐舍時家務倥偬一¶
切含歛之事盡其哀痛親授居敬句讀不假顔色農桑¶
耕穫督課得宜惟勸沱濵力學未嘗片言相拂也不幸¶
晨起偶覺氣滯無疾而歿焉生卒年月子姓云云居敬¶
將以康熙十六年四月之二十七日合葬公與魏孺人¶
於曹五疃之祖塋禮也余既叨至親甥居敬以給諌鹿¶
野范公狀来請乃叙次而銘之銘曰抑鬱誰語時命不¶
猶利器不試終老一丘折腰可恥人世焉求杜門却掃¶
<pb:KR4f0015_WYG_012-30b>¶
莫與為儔辟纑舉案名門好逑和丸畫荻克紹箕裘瓶¶
墜玉毁才智則優癭陶之北蔚其松楸魂魄惬適無間¶
明幽我聿銘之涕泗横流¶
　　歳進士貞復馮公暨待封孺人魏氏王氏合葬墓¶
　　　誌銘¶
學可以修之於已而遇不能必之於數是以董仲舒有¶
士不遇之賦劉孝標有辨命之論洵以自古以来人之¶
富貴貧賤咸得之於自然不假道於才智或髙才而無¶
<pb:KR4f0015_WYG_012-31a>¶
貴仕饕餮而居大位造物者有數存焉達人安之盡其¶
在已者而已矣若貞復馮親翁者其亦學修於已而艱¶
於遇也公諱端栱字貞復别號亦呂大司冦鍾華馮公¶
之孫也司冦公用刑寛恤有聲於明崇禎年間仲子道¶
隆以庠生恩廕厯任南京刑部郎中恂恂長者也生貞¶
復為長子幼而岐嶷出就外傅勤於誦讀無兒童嬉戯¶
態年舞象補博士弟子員尋食餼奮志青雲即欲脱頴¶
而去乃入闈不利己夘遭母䘮哀毁骨立幾至滅性以¶
<pb:KR4f0015_WYG_012-31b>¶
父宦㳺金陵家務襍沓綜理詳宻值荒歳人相食資用¶
裕如以其贏餘濟親友之不火食者甲申¶
皇清定鼎郎中公有東山之志貞復事之彌謹朝夕侍側¶
愉色婉容得其懽心焉庚寅郎中公捐舘舍痛不欲生¶
勉强溢米粥而祭葬遵朱文公家禮毫無遺憾服闋肆¶
力於舉業王唐瞿薛諸大家下茟千言立就督學使者¶
擊節嘆賞拔置前茅邑侯髙郵朱諱之焜者尤奇之曰¶
此席上之珍荆璧隋珠也自當啖紅綾餅而㸔上苑花¶
<pb:KR4f0015_WYG_012-32a>¶
矣乙未貢於成均戊戌考授訓導非其好也癸夘之後¶
文尤騰踔滔滔汨汨以傳註之理抒古文之辭自期必¶
㨗即閲者咸欲持左劵而竟不售遂喟然太息曰吾之¶
不得志於時也命矣夫何怨尤為聚徒講學口授經指¶
著為講義多所發明又裒集其所作制藝定為百篇以¶
示諸子曰吾非敢享敝帚以千金抑生平心血在此藏¶
之笥中以志螢忩雪案之意云耳丁未染痰症半身不¶
遂扶杖出入課子讀書時為訓解間命巾車東臯督課¶
<pb:KR4f0015_WYG_012-32b>¶
農桑觀漳水湯湯大陸浩浩不勝感慨幾於阮藉痛哭¶
矣丁巳暮春自念及身後事曰余殆將不起也逾數日¶
病劇醫藥罔效遂卒家兄竟甫為大司冦之孫婿余自¶
垂髫時即識貞復而仕路馳驅相隔四十年矣令子如¶
式如山因慧茀舍姪以貞復弟承祺狀来請銘余以年¶
親之誼不得辭因狀之大畧並以素所聞者而叙之大¶
約近世公子習於閥閲之勢往往驕奢淫逸棄詩書如¶
牆壁溺匪辟若膠漆吿以守身修徳繼續書香亢宗象¶
<pb:KR4f0015_WYG_012-33a>¶
賢之道則視以為迂濶以是堕其家聲為鄉黨所姍笑¶
而彼終不之悟也今貞復以尚書之孫部郎之嗣固五¶
陵貴公子流也師友之外罕所交遊凡裘馬聲色弋獵¶
博奕紛華靡麗之習一無沾濡其言曰吾於布素相安¶
非矯激沽名也孜孜矻矻終其身惟墳典縹緗之是䆒¶
如饑之於食渇之於飲此其逈異於世俗而卓然有以¶
自立者矣雖屢試不售艱於一第所謂學可以修之於¶
已而遇不能必之于數者又何憾乎令子翩翩玉樹天¶
<pb:KR4f0015_WYG_012-33b>¶
將發之以償其未竟之志也公生于明萬厯丙辰年九¶
月二十六日戌時卒于大清康熈丁巳三月二十八日¶
丑時享年六十有二元配魏氏余髙叔祖兵部左侍郎¶
總督三邉謙吉公曽孫廪生淇基女無驕志無傲容祗¶
事姑舅克相夫子内外稱其賢淑逺近奉為壼範芳華¶
早謝悼亡興哀生於萬厯乙夘年六月二十三日申時¶
卒于崇禎癸酉年四月初七日戌時享年十九歳繼娶¶
新河歳貢生王毓震女子女婚嫁詳在狀中銘曰篤於¶
<pb:KR4f0015_WYG_012-34a>¶
學矣惜未得位襟期古人擔當大事司冦家風文藻深¶
邃息影考槃環堵而喟易盡者年未酬者志鳯毛蔚然¶
可稱令嗣幽人之貞憇此吉地¶
　　上谷忠烈祠碑銘¶
余嘗驅車渡白溝過范陽蕭蕭之水聲猶在耳望聰山¶
秀峯挿天翠色欲滴荆軻田光郭隗諸君子未嘗不流¶
連於懐若乃元之靜修明之椒山今之鍾元尤為挺然¶
不羣則慨然太息曰上谷多君子殆燕南趙北之闕里¶
<pb:KR4f0015_WYG_012-34b>¶
也乎丙午秋杪請告歸里丁未春事竣北上至保陽家¶
蓮陸挈予步行至西郭指㸃新營祠宇告余曰上谷忠¶
烈祠也正堂三楹所祀者何太守見元何公諸人也兩¶
廡所祀者何義民某人等也後屋所祀者何烈女某人¶
等也嗟乎明季當癸酉前猶然全盛之天下李自成張¶
獻忠初不過饑民迯兵漸成燎原之勢至不可収拾糜¶
爛中原窺伺神器向非我¶
皇清大兵勦除固已儼然稱帝矣天為之乎抑人事所致¶
<pb:KR4f0015_WYG_012-35a>¶
也獨是明之飬士將三百年髙城深池材官騎士繡錯¶
林立乃賊自入潼闗以後所在響應除太原榆林寧武¶
三處孤城血戰死守外餘皆望風奔潰莫敢少嬰其鋒¶
而上谷彈丸黒子内無授甲之衆外無掎角之師獨登¶
陴固守力竭城䧟文武士大夫男女死之者數千百人¶
皎然之志華于日月毅然之色堅于松筠豈非節義文¶
章被服在躬之有素而造次顛沛之弗離者乎天地星¶
精岳氣䧏生於世則為偉人碩士或垂紳正笏繪形麟¶
<pb:KR4f0015_WYG_012-35b>¶
閣或刎頸刺心洒血疆塲其義一也曩¶
世祖章皇帝文武聖神帡幪六合深恤殉難之臣不以¶
亡國見遺介昔在諌垣曽有褒録幽忠一䟽范質公等二¶
十餘人俱䝉恩恤載在秩典惜余固陋當日未及以保¶
陽死難諸公列諸奏牘俾忠魂鬱鬱于九泉也乃今太¶
守諸使君倡之郡之諸君子和之吾家蓮陸匍匐奔走¶
拮据卒瘏以成之詎徒為已死諸人揚其烈哉凡以亷¶
頑厲懦使後世有所興起也其于裨益風化豈淺鮮哉¶
<pb:KR4f0015_WYG_012-36a>¶
諸公死于二十年之前是祠建于二十年之後所謂待¶
其人而後行者歟初創于康熙丙午九月成于丁未四¶
月太守楊公某三韓人郡丞常公大忠太原人通判黃¶
玉鉉梁山人司李衛運陽韓城人郡後學魏一鰲新安¶
人其餘捐貲好義者附名碑隂乃為之銘銘曰斗極¶
之下尾箕緼博大爽磑勢蜒蜿上谷易水郡名存¶
山何崱屴波潺湲篤生真儒翊乾坤軒軒霞舉鸞¶
鳯騫孤城後亡死猶欣穿齦透爪積煩寃髙闕巍巍閉¶
<pb:KR4f0015_WYG_012-36b>¶
九閽不周崩兮空逰魂七族湛兮妻孥燔椒山為鄰欀¶
桷尊銘雲根兮矗髙原¶
　¶
　¶
　¶
　¶
　¶
　兼濟堂文集巻十二¶
